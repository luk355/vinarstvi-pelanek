---
name: Velkobítešská medovina
year: 2015
alcohol: 
volume: 0.75
price: 160
image: medovina-2015.jpg
---

Podobně jako víno je i medovina nápoj s nižším obsahem alkoholu, vyráběný z přírodních surovin. Klíčovou ingrediencí je zde však místo vinného moštu med.

S naší medovinou si navíc můžete být jisti, že není doslazovaná cukrem, dolihovaná ani jinak dochucená. Pro její výrobu nepoužíváme nic jiného než med od vlastních včel, vodu, a ušlechtilé kmeny kvasinek. Navíc celý proces výroby probíhá tzv. „za studena“. Medný roztok tedy nebyl vařen, což považujeme za velký benefit této medoviny.

Medovinu si můžete užít před jídlem jako aperitiv, jako dezertní víno po jídle, při posezení s přáteli, za studena nebo horkou pro chladné a sychravé podzimní a zimní večery. Je ideálním dárkem pro každého.

